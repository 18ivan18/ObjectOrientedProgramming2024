# Задача 1.
Да се реализира клас, представящ крайно множество от естествени числа (`NaturalNumbers`) в интервала [0, 2<sup>32</sup> – 1]. Всяко множество се описва с:  

- произволен брой от неповтарящи се елементи;  

- име – символен низ с произволна дължина. 

Класът трябва да разполага с подходящи селектори за двете член-данни и да разполага с всички необходими елементи от каноничното представяне, които гарантират коректен жизнен цикъл на обекта.   

Класът трябва да разполага със следните конструктори: 

- конструктор по подразбиране, който създава празното множество с име  `"Empty set"`; 

- конструктор с три параметъра: масив от елементи, неговата дължина и име. Да се направи подходяща валидация за уникалността на елементите. Ако има дублиране на елементи, те трябва да се добавят еднократно в множеството и трябва да се изведе подходящо предупреждение.  

Да се предефинират следните оператори: 

- оператори + и += за обединение на две множества: 

- името на новото множество следва да бъде `"Union of '<name1>' and '<name2>'"`, където `name1` и `name2` са имената на двете обединявани множества; 

- операторът + следва да създава ново множество, а операторът += трябва да променя първото множество, обединявайки го с второто; 

- ако има дублиране на елементи, те трябва да се добавят еднократно в множеството и трябва да се изведе подходящо предупреждение; 

- оператори за въвеждане и извеждане на множество (<< и >>) от входен или изходен поток в избран от вас формат; 

- оператор [n], който връща булева стойност, указваща дали числото n е елемент на множеството. 

**Внимание:** Всички символни низове в програмата трябва да се представят динамично, т.е. За всеки от тях трябва да се заделя памет с new, да се освобождава с delete и да има указател char*, който сочи към нея. НЕ Е ПОЗВОЛЕНО да се използват статични масиви (например char buffer[100]), НИТО класа std::string, НИТО друг помощен клас за работа с низове, който е писан на упражнения или лекции. 

# Задача 2.
Да се реализира клас `Book`, който описва книга. Всяка книга трябва да има заглавие и автор (символни низове с дължина до 100 символа) и тираж (цяло число без знак). За класа да се осигури канонично представяне (голяма четворка), ако е нужно, и подходящи селектори и мутатори за член-данни. Използването на класа да се демонстрира в програма, която: 

въвежда последователност от книги (`<подходящ тип> bookList`)  от двоичен файл с име `library.dat`, съдържащ последователност от обекти от клас `Book`; 

записва в текстов файл с име `popular.txt` онези книги, които имат тираж от поне хиляда броя;  
При записването всяка книга да бъде на отделен ред във файла, като този ред съдържа заглавие, автор и тираж, разделени със запетайки. 

**Внимание:** В решенията и на двете задачи НЕ Е позволено използването на стандартни контейнерни класове, включително std::string, std::set, std::vector и други.  